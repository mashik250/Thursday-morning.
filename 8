দেশের রিজার্ভ চুরির ঘটনায় অভিযুক্ত বাংলাদেশ ব্যাংকের নির্বাহী পরিচালক (ইডি) মেজবাউল হক। তার বিরুদ্ধে অভিযোগ, রিজার্ভ চুরির ঘটনার পর কেন্দ্রীয় ব্যাংককে অবহিত না করে গোপনে বিদেশি দুটি প্রযুক্তি প্রতিষ্ঠানকে বাংলাদেশ ব্যাংকের সুরক্ষিত আইটি রুমে নিয়ে আলামত নষ্ট করান তিনি। রিজার্ভ চুরির ঘটনায় তার সংশ্লিষ্টতা পেয়েছে সিআইডি। ইতোমধ্যে তার বিদেশযাত্রায় নিষেধাজ্ঞা দিয়েছে ইমিগ্রেশন পুলিশ। তবুও তাকে কেন্দ্রীয় ব্যাংকের নীতি বিভাগ, ব্যাংক সুপারভিশন ও মানবসম্পদসহ ৫টি গুরুত্বপূর্ণ বিভাগের দায়িত্ব দেওয়া হয়েছে। দায়িত্ব পেয়েই তার পছন্দের কর্মকর্তাদের ইতোমধ্যে বিভিন্ন গুরুত্বপূর্ণ ডিপার্টমেন্টে বসাতে শুরু করেছেন। এতে বাংলাদেশ ব্যাংকের কর্মকর্তাদের মধ্যে ক্ষোভ দেখা দিয়েছে।
