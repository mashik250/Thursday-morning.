পাকিস্তানের আজাদ কাশ্মিরের বিভিন্ন স্থানে মঙ্গলবার মধ্যরাতে মিসাইল হামলা চালিয়েছে ভারত। পাল্টা আঘাত করেছে পাকিস্তানও। আকস্মিক এ হামলার কারণে পাকিস্তান-ভারতের আকাশপথ অনেকটাই অনিরাপদ অবস্থায় রয়েছে। এমন পরিস্থিতিতে বাংলাদেশগামী দুইটি ফ্লাইট বাংলাদেশে না এসে মাঝ আকাশ থেকে ফিরে গেছে।


ফ্লাইট দুটি হচ্ছে তুর্কিয়ে থেকে আগত তার্কিশ এয়ারলাইন্স (টিকে-৭১২) এবং কুয়েত সিটি থেকে ঢাকাগামী কুয়েত এয়ারওয়েজের একটি ফ্লাইট (জে-৯৫৩৩)। উভয় ফ্লাইট পাকিস্তানের আকাশপথ দিয়ে ভারত হয়ে বাংলাদেশে আসার কথা ছিল।
